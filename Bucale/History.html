<!DOCTYPE html>
<html>
    <head>
        <title>Buc - History</title>
    </head>
    <body>
        <h3>History</h3>
        <nav>
            <br>
            <a href = "./Buc-Home.html"><button>Home</button></a><br><br>
            <a href = "./Gallery.html"><button>Gallery</button></a><br><br>
            <a href = "./Climate.html"><button>Climate</button></a><br><br>
        </nav>
        <div>
        <p>Legenda spune că Bucureștiul a fost fondat de un oier pe nume Bucur.<br> 
        Conform altei variante mai probabile, București a fost întemeiat de către Mircea cel Bătrân <br>
        la sfârșitul secolului al XIV-lea.<br><br>

        Pe malurile Dâmboviței și ale Colentinei este atestată cultura paleolitică și neolitică. <br>
        Până în 1800 î. Hr. apar anumite dovezi ale unor comunități în zonele Dudești, Lacul Tei și <br>
        Bucureștii Noi de astăzi. Săpăturile arheologice arată trecerea acestei zone printr-un proces<br>
        de dezvoltare din epoca bronzului și până în anul 100 î. Hr., în timpul căruia zonele Herăstrău, <br>
        Radu Vodă, Lacul Tei, Pantelimon, Dealul Mihai Vodă, Popești-Leordeni și Popești-Novaci <br>
        sunt populate de indo-europeni (mai precis geto-daci). Primele locuințe după retragerea aureliană din 273 d. Hr. <br>
        sunt atestate în secolele III–XIII, până în Evul Mediu.<br><br>
                
        Așezarea este atestată documentar la 21 septembrie 1459 într-un act emis de Vlad Țepeș, domn al Țării Românești, <br>
        prin care se întărește o moșie unor boieri. Cetatea Dâmboviței, cum mai apare în primii ani orașul, avea rol strategic, <br>
        urmând să supravegheze drumul ce mergea de la Târgșor la Giurgiu, în ultima așezare aflându-se o garnizoană otomană. <br>
        În scurt timp, Bucureștiul se afirmă, fiind ales la 14 octombrie 1465 de către Radu cel Frumos ca reședință domnească. <br>
        În anii 1558–1559, la Curtea Veche este construită Biserica Domnească, ctitorie a domnului Mircea Ciobanul, aceasta rămânând <br>
        până astăzi cel mai vechi lăcaș de cult din oraș păstrat în forma sa inițială.<br><br>
                
        În 1659, sub domnia lui Gheorghe Ghica, Bucureștiul devine capitala Țării Românești, din ordin turcesc, <br>
        pentru a avea o capitală în zona de câmpie și aproape de Dunăre, mai ușor de controlat în comparație cu Târgoviște. <br>
        Din acel moment se și trece la modernizarea acestuia. Apar primele drumuri pavate cu piatră de râu (1661), <br>
        se înființează prima instituție de învățământ superior, Academia Domnească (1694) și este construit Palatul Mogoșoaia, <br>
        edificiu în care astăzi se află Muzeul de Artă Feudală Brâncovenească. În 1704 ia ființă, la inițiativa spătarului <br>
        Mihai Cantacuzino, Spitalul Colțea, care a fost avariat ulterior într-un incendiu și un cutremur și reconstruit în 1888.<br><br>
                
        În scurt timp, Bucureștiul se dezvoltă din punct de vedere economic; se remarcă creșterea numărului meșteșugarilor, <br>
        ce formau mai multe bresle (ale croitorilor, cizmarilor, cavafilor, cojocarilor, pânzarilor, șalvaragiilor, zăbunarilor ș.a). <br>
        Odată cu acestea continuă modernizarea orașului. Sunt create primele manufacturi și cișmele publice, iar populația se mărește <br>
        continuu prin aducerea de locuitori din întreaga Muntenie (catagrafiatul din 1798 indica 30.030 de locuitori, în timp ce cel din 1831 <br>
        număra 10.000 de case și 60.587 de locuitori).<br><br>
                
        Încet-încet apar o serie de instituții de interes (Teatrul Național, Grădina Cișmigiu, Cimitirul Șerban Vodă, <br>
        Societatea Academică, Societatea Filarmonică, Universitatea din București, Gara de Nord, Grand Hôtel du Boulevard, <br>
        ziarul Universul, cafenele, restaurante, Grădina Botanică, Ateneul Român, Banca Națională, cinematografe) și inovații <br>
        în materie de tehnologie și cultură (iluminatul cu petrol lampant, prima linie de tramvai, iluminatul electric, primele linii telefonice).<br><br>
                
        Municipiul București a fost până la instaurarea regimului comunist în România reședința județului Ilfov. <br>
        În aceea perioadă era denumit „micul Paris” datorită asemănării cu capitala franceză, dar și-a pierdut farmecul <br>
        în perioada comunismului. În ultimul timp dezvoltarea imobiliară a stârnit îngrijorare cu privire la soarta <br>
        clădirilor de interes istoric din oraș, în special a acelora din centrul istoric.</p>
        </div>
    </body>
</html>